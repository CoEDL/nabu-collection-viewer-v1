<?xml version="1.0" encoding="UTF-8"?><!DOCTYPE Trans SYSTEM "trans-13.dtd"><Trans scribe=" " audio_filename="NT1-98009-A" version="3" version_date="4/26/16"><Episode><Section type="report" startTime="" endTime="2567.04"><Turn startTime="" endTime="2567.04"><Sync time=""/><Sync time="4.2200"/>book 1 98009 12 October 1998  Harris Takau<Sync time="14.4600"/>Natrauswen ne ipi natrus we ni, menal./Menal go katom.<Sync time="22.2600"/>Menal ga ipi naik go katom, rato pan pan go <Sync time="30.6800"/>menal inrik-, menal inrik katom kin na, <Sync time="35.9201"/>"Tak fo res", menal inrik katom kina rak fo res, ale. Katom ina,ÒIwi". <Sync time="46.8000"/>Ale rato pan pan, ratil sef naliati kin rak fo stat, rares<Sync time="54.3800"/>Me katom itae na ga ikano kraf pel pel, taos menal, menal itae spit. <Sync time="62.6800"/>Itae sef pelpel me katom ikano. Naliati nen rak fo res wes me katom ipei usrek ki ser nagis.<Sync time="73.0399"/>Ipestaf aslen nen kin ruur ser nagis, ipestafir na naliati tefla, <Sync time="80.4600"/>"Kofo, kofo redi me konrogo na menal kefios elau, go akam ko fios eut." <Sync time="89.0201"/>Naliati nen rana rastat, rareswes go, menal inrik katom kina, <Sync time="98.3399"/>"Takstat nagis ne, takres pan pan na tafak nagis karu.  P?anrogo ka na,ÒWan anata Jo."<Sync time="109.9600"/>"Go kutae na atkal nagis nen kia, go ag ifwel kin kutkal nagisNen kin kineu atkos go a naÒwatet Jo"."<Sync time="120.3000"/>Ale menal-, rastat-, menal ga i[go] pan na itkal nagis pei. Ina,ÒWananata Jo".<Sync time="129.9000"/>Go katom inaÒWatet Jo"<Sync time="134.6600"/>Rapan pan pan ramer kop nagis karu pan pan rapak nagis karu, go katom kin ipes kina, <Sync time="143.0599"/>"Wananata Jo". Menal ina,ÒWatet Jo."<Sync time="149.8200"/>Panpan na rapak nagis, me katom nen kin mai ina, <Sync time="156.7799"/>katom nen ga ipi katom ptae. Nlaken katom ptae kin ito nagis karu, katom ptae kin ito nagis katol.<Sync time="164.0800"/>Me menal ga iskei m?as, menal isef pan pan pan na ipak nagis kafat. Katom ina,ÒWananata Jo".<Sync time="174.2200"/>Go menal ina,ÒWatet Jo", me nmar menal kipe to mit.Ipan na ipak nagis iskei go katom ina,"Wananata Jo". Go <Sync time="187.5400"/>nmar menal kipemit, inaÒWatet Jo".Pan na ipak nagis iskei, go katom ina,ÒWananata Jo".<Sync time="196.5800"/>Go menal inaÒWatet Jo". Rapreg pan pan nmaron im?it.Nmaron im?it, katom itae na menal nmaron kipe m?it.<Sync time="206.4400"/>Ra[en] pan, ipak nagis iskei go inaÒWananata Jo".Go menal inaÒWatet Jo".Nmaron kipe m?it. Pan pan pan pak nagis mlap <Sync time="217.8000"/>katom inaÒWananata Jo". Go menal inaÒWa-tet Jo". Pan pan nagis mlap.<Sync time="226.0601"/>Go katom inaÒWananata Jo". Go menal inaÒWa-tet Jo".<Sync time="234.9400"/>Go katom itae na menal, nmaron kipe m?it.Ale ipak nagis mlap wi go katom inaÒWananata Jo". Go<Sync time="245.0599"/>menal ina, menal ina ito trau-, kipe mat-, kipeta pes mau.Nmaron im?it go kipe mat. Ko katom itae na menal imat go katom iwin. <Sync time="257.9601"/>Kin iwin na, nareswen, ale katom ipreg nafsan, ipreg nafsan ur ser nagis, nen kin katom runomser mai pak naor iskei, runa su pak elau ki menal imat me itaasak to natik ntas.<Sync time="272.5200"/>Ale katom ru, runa rupak natik menal ki, kin go rupo preg lafet kin go rupo pam silu menal.Natrauswen nen inom esa.<Sync time="292.6400"/>ENDIS KALSRAP<Sync time="294.7800"/>(E) Nagi kineu ipi Endis, Endis kalsrap, <Sync time="303.9800"/>(N)Ag kupakor sef ntau, <Sync time="306.7600"/>(E), apakor 1978,<Sync time="311.8200"/>(N) Go naflak nafte? <Sync time="316.0999"/>(E) A pi naflak kram, naflak kram nap?rai, kram p?og a? <Sync time="324.2200"/>(N) a kupakor hospital? <Sync time="329.8600"/>(E) Ore apakor Vila central hospital. <Sync time="336.0599"/>[9secs pause]<Sync time="345.0800"/>Kineu api teesa karu. Apitlak sister ipa-, ito-, itol, go brata iskei iwelkia korek itol go paluk iskei. <Sync time="361.5400"/>(N) Go ag ruschool ni skul ses? <Sync time="369.4801"/>(E) Ore, apes skul malen api tlak ntau, ntau ilates, m.m. ntau ilates. <Sync time="379.5601"/>Ato kinda, ale apan pan na inom class 6 go, amer pak Onesua.<Sync time="390.6400"/>Pas Onesua, ato ntau ipat. Apan pato reki ntau ipat. Ale amer ler mai/.<Sync time="402.5400"/>Ale aweswes naur a? A weswes naur malses atlag itol m?as.<Sync time="410.0200"/>Aweswes atlag itol, me aleka iwi, me amer ler mai to esum? to. <Sync time="419.8800"/>(N) ag kutap murin wes wes mau. <Sync time="425.3599"/>(E)..aa,  tik amur, amurin, amurin weswes me <Sync time="433.10000"/>te-, nam?er got a. welkia nam?er ni sa ga kipe pi sup? nen gar ruto pregi.ifwel kin taosi kin nametrau lap rufla to weswes tenaor/.<Sync time="450.1600"/>Wel kia rulap, ruftae tilususik ko ruftil kik, ko. mm?<Sync time="457.5400"/>Go ipregi welkia, kineu go anti Daisy go mama neu, uto utol a? utol weswes naur, go unrog te nafsan, go atrau tli na akam mas rakto me kineu kamer ler. (ingressive)<Sync time="475.8200"/>(N) go malfanen kuto weswes talm?at?<Sync time="481.3799"/>(E) m.m., a to preg talm?at, mam upilak nig mam a krup iskei/, <Sync time="485.3801"/>uto preg talm?at. Go ifwel kin uni nat preg talm?at, naliati iskei ustat, o..<Sync time="494.5400"/>stat sefen, pan nom twelf/ Go ga ipakot komam ki wan a, 1.000 welkin uto preg mane ses, <Sync time="506.6600"/>(N)1.000 ni pulpog iskei? (E) m.m., naliati haf-((half)), kotfak naliati. <Sync time="514.2001"/>(N) Go nafte uweswes ki, olsem wanem kind work? <Sync time="523.9399"/>(E) a, upankot, u, upankot, utaata, usur/.Go upul nkas,<Sync time="539.4200"/>upreg nawesien p?rakot. Tete nawesien nen kin tete natam?ol imurin na ko ga pregi, upregi. <Sync time="549.2601"/>Go, Usar a, komam nmatu go nanwei usar, wel kia umix, usar. <Sync time="562.2401"/>Ga wankin welkia, tete taosi kin, nasurwen mana, utae nomser pregi.Me reki nen upul nkas, go nanwei kin ruto pul nkas.Ale komam upo tai nra nkas iseserik,<Sync time="576.8401"/>po psi ur nlak nkas nen kin ruk fo panus, m.m.<Sync time="581.4800"/>(6secspause)<Sync time="589.6800"/>(N) Me nalelewen gag, reki namolien ni mes. (E) Neu nalelewen neu ni nam?olien ni mes, na..<Sync time="604.0000"/>Wel kia kipe ta wi taosikin tetwei a? Ki a ses, malen api teesa (lit=tsa) nmatu ses, amrokina..<Sync time="617.1799"/>Mes nafet teesa ((tsa)) nanwei go teesa nmatu, ga, namroan gar ga kipe ta pi...Kia ruteflan tu.<Sync time="629.7200"/>Rui pe ta mur na ruk nrog, rusertep?al a, rusertep?al nale raiter, tmer.<Sync time="637.4800"/>Nam?olien ni mes wel kia inrus tufe tae tli na inrus kerkrai. Me inrus kerkrai, inrus wi. <Sync time="648.9599"/>Me iwi me nafet teesa  nmatu me teesa nanwei m?as ifwel kin rufi lak,namroan nen rutae preg teflan kin kia rupitlak, [am] <Sync time="662.2200"/>Kin rutae lel nawesien. Welkia ruta murin lel, rumurin na ruk teflan mas tu.<Sync time="667.5400"/>Me tmer go raiter m?as kin ruk to gar preg sernale. Te rutefla, te rumur, tete rutmar [lel-] lel nawesien.<Sync time="676.4800"/>Tete ga ipi tenen ruk teflan m?as tu. Welkin kipepi nam?olien nen welkia rui pe tkos, a tetwei a?<Sync time="685.5400"/>Rupe lan kin mai wel kia rumurin na ruk trau tausi kefake-, kefram pa, me ruta na rukmer.<Sync time="694.3199"/>Go te ((day?)) iskei kin ato leka, na teesa nanwei me teesa nmatu ni mes, ga,<Sync time="706.6400"/>namrun nen, a namrun nen ipei pregi rusertep?al top ipi cigarette a? Cigarette. Go nai, nai kerkrai, ruto mur na nai kerkrai, welkia rusat fat ses, kipe pi cigarette, nai. Cigarette nai.<Sync time="723.8000"/>Cigarette nai. Welkia kipe pi nam?olien, ni mes ne, tui pe to pregi. Tete ga rutu p?al teflan tu. ruta mur na ruk freg namrun mau.<Sync time="733.1400"/>ifwel kin tem go rait rupestafir. Go rumaet, rumaet ko rulel naflewen a? m.m.<Sync time="742.0199"/>Tesa nanwei rutefla ki teesa nmatu. m.m. <Sync time="747.0400"/>(N) Go nafet tiawi rutli na, tefsofus mes rutap tae nfaketan wen mau. <Sync time="757.9200"/>(E) a.a. rutmer fol pak elag kir, a? m.m<Sync time="765.2600"/>Rutik ki nfaktanwen toklos tiawi a?<Sync time="772.3400"/>(7secs)<Sync time="779.4400"/>(N) Ag kutap murin weswes ni Efil mau.<Sync time="791.3400"/>(E) Taon Efil kin ka fan weswes? O atrau, amurna, temal, me.<Sync time="796.2600"/>Kafo pan, amur na ka weswes,  me ata to lel nawesien, atato preg nrog nafet nana nen ka fo mer lel nawesien, ne ka fo mer tae wes wes.<Sync time="810.3199"/>[16 sec pause]<Sync time="825.10000"/>(N) Me tefsofus ni mes rumro kin oli think wanem log sait blong kastom? Olsem ol natopu, munwei. <Sync time="837.1601"/>(E) O. Ka fes ki nafsan, ko, kumur?<Sync time="847.9600"/>Tefsofus ni mes, kin rumroki natopu go, custom a?<Sync time="855.7400"/>Tete rumrokin teflan na, tete welkia rusati ipi tep?ur gar, a? ifwel kin, iwelkia rusertep?al, wes tu pan namrun ipakor.<Sync time="866.4200"/>Namrun ifla to pakor ki nat go, [ilakor?] gar rutae na welkia itefla, me tete, tete ga ka fo taetli na, <Sync time="877.2401"/>tete ka fo tae tli na,..ru ku,.. rui pe tamroki natopu mau a?<Sync time="887.0400"/>Wel kia ruk fo tli na natopu ga teni nafet nam?er ni tetwei, akit [ait] ni mes ga<Sync time="893.9800"/>mes ga kipe pi,  welkia, taosi kin runa serale ijenj ko iku. Runa mes wel kia ita taos tetwei mau/<Sync time="901.8800"/>go teni tetwei, sernale ni tetwei, teni tetwei, teni mes ipi teni mes.<Sync time="906.3200"/>Teni malen kefo mai. Ipi teni malen kefo mai. Me namroan gar itefla.<Sync time="912.2200"/>Pan pan namrun ipakor m?as go ruleka welkia.<Sync time="916.4001"/>Rupregi ipi nafsan, welkia nafsan a? Nafsan ipan go kunrogo runa e- nat nen kis ipak sas, me <Sync time="924.4200"/>Atlak sa, ko natopu ni san itkali, ga rufafat wes mal ses me ki mer tik pa. Aa.<Sync time="934.3599"/>Ag kutae wel kia, taosi kin, ka fo tli, serale ni mes taosi kin nam?er tar runa rumai, welkia rusat serale ni nam?ertar imai, a?<Sync time="942.8800"/>Taosi kin music me na na mana,  iwelkia imai, go serale iwel kia rui peta mur ruk mro kin nafsan ni tiawi go<Sync time="955.2600"/>nafsan ni tiawi mau a? Gar rumroki na sernale ni mes kipe pi teni mes.Ga wankia. <Sync time="964.3399"/>(N) Go ifwel ag kumurin nen kusemsem, kupreg nafte ni natkon, nen ipregi kusemsem? <Sync time="981.0799"/>(E) Iwelkia kineu a murin, ni natkon-, asemsem ni natkon preg te namrun a?<Sync time="986.8400"/>Kineu ga atrau mur na ka leka na, nafet tefsofus a?<Sync time="993.2400"/>Tefsofus, a mur na rufak naor kaskei al ruk weswes, ruwes wes naor keskei. <Sync time="998.8000"/>Taosi kin ntau nen pa upe pregi, me ipan pan naor nakon isa.<Sync time="1003.6200"/>Ale kin ntau ne kipe tik. Ntau nen itik to, ipi tlaken me imai pak nmal ntau go, itik. <Sync time="1009.7800"/>Ale kin itik tukmes ne, me atrau mur na ntau foum, welkia tefsofus ruk mer pak naor keskei.<Sync time="1018.2199"/>Ale rukmer saisei, ale ruk weswes naor keskei. Reki nen kin malnen kefo mai, go ruk fo mer tae nrik nafet teesa seserik tefsofus, ne rufsofus top ki komam a? <Sync time="1029.9400"/>[12 sec pause]<Sync time="1041.4200"/>(N) ag kufo lak? E) Kineu? (N) Ore<Sync time="1047.3399"/>Ag kutae mtalu nanwei? Ko<Sync time="1054.0201"/>(E) nanwei kin kefo mtalu kineu. <Sync time="1057.4200"/>Nanwei kin kefo mtalu kineu, ko ifwel kin, a kin kuna temal ka to pan, amur ka lak a. <Sync time="1066.4001"/>Te naliati ifwel kin tete nanwei nen imur na, ketaulu wou, tewan kia <Sync time="1073.9800"/>(N) Me ifwel tete nanwei iptal ag, me ag kumal, E) Kineu a mal. <Sync time="1084.4600"/>[laughs], a..<Sync time="1095.0201"/>(E) ka fo tae, ka fo preg nafsan ses ifwel kin kaf murin/ko ka fo traem preg, na, nrogo, if welkin, ka fo pe nrikin ki na, <Sync time="1103.0399"/>tak fei tefla tefla, ifwel kin ka lek ga iwi/ ga iwi.<Sync time="1106.8400"/>Me ifwel itik go ka fo tae nrikin kin na,ÒItik. Kineu akano taulu ag."<Sync time="1113.4200"/>(N) Me itapi tmen go raiten? <Sync time="1119.6200"/>(E) Reki nen rak fo neu..? a? Tetwei, a? Tetwei kin sup? go itrau top ki teawi a?<Sync time="1130.3401"/>Tiawi rutrau preg, ruius  ki sup? nen itop kin [ia], teesa ((tsa)) nmatu ifla to ko, teesa nanwei ifla to, ale<Sync time="1137.6000"/>gar kin rumtalu mtulep ga go maarik ga. <Sync time="1142.0599"/>Mekin-, tete ni mes ruta to pregi, ruto me isiksei, ia? <Sync time="1146.4000"/>Me kin mes ga teesa  nanwei me teesa nmatu, ga ruk [t??] mer lel, maarik go mtulep.<Sync time="1152.7999"/>Ale tenen kin namroan ga iwi ki nmatu ne ko, namroan ga iwi ki teesa nanwei ne ko teesa nmatu ne.<Sync time="1160.7801"/>Go kefo nrik raiten go tmen kina,ÒKineu amur tsa [[tesa]] nmatu ne, ko teesa nanwei ne.<Sync time="1166.7199"/>Amur na komam rak lak." Itefla.<Sync time="1169.3800"/>[[9secs pause]]<Sync time="1178.0399"/>Me, tetelap ni mes a? Telap nimes ga, teesa nmatu me teesa nanwei telap rutmer skotir to me rulak mau, <Sync time="1188.0200"/>(N) me iku kin, nlaken iku E) kin rutalak mau? <Sync time="1196.7599"/>Ito ki tmer me raiter a? Mama gar go papa gar, tete ga tete mama, go tete papa ga rumal ki, <Sync time="1204.8600"/>Rumal ki nanwei ko rumal ki nmatu. Ga wan kin itefla. rutalak mau me ruto. Ifwel  kin ruftrok go rak fo gar preg nlakwen.<Sync time="1214.8200"/> (N) Me nlak wen, ipi tlak nlakwen ni province, nlakwen ni sum tap, nlakwen ni custom, go osem wanem difference. <Sync time="1231.8800"/>(E) Difference? Nlakwen ni custom a? [cough] Nlakwen ni custom ga atrau ta tae ifale mau, a, <Sync time="1242.1000"/>nlakwen ni mes nlak wen ni sum tap.Kin kupan, kupan na kuto sum?tap nakpei natam?ol lap,<Sync time="1251.7200"/>wel kia kupreg promis pak atua.Go nam?er lap rugag pi witness<Sync time="1258.10000"/>Me ifwel kin kupan pan, kupan skot mtulep gag ko maarik gag pato pan me namrun, kuf la tao maarik gag ko mtulep gag, <Sync time="1267.8799"/>natam?ol ruk fo nomser tili naÒe ga ipreg-, ip?rai promis ga, nlaken kin itao mtulep ga ko maarik. Go ruk fo leka na ipi tap?ar, a?. <Sync time="1280.2200"/>Me nlakwen ni province go,.. [tep?au?] province ga.. welkia\ ag kufla to\, ipi nafte, ipi. <Sync time="1295.9800"/>Ag kutmom chose kin ko itu welkia kumer p?alak, kupan na kusain, go. Ale ifwel kumur na p?amer tao, me ipi tegag. <Sync time="1307.0200"/>Kupan sain ale me kupan, kupan na kulak. Mi ifwel kumur na patao, me kumer pan p?rai natus gag. Natam?ol ruk fo kano tili. <Sync time="1318.4600"/>Nlaken kin teni province go kupan, me [] p?afo esa plak witness iskei ko inru mas a? <Sync time="1329.3599"/>ifwel kin kumur p?ap?rai natus gag me ipi tegamus.<Sync time="1333.5399"/>Tegamus, akam uwarik, me reki natam?ol lap, me itrau pi, [laughs] welki kusursur atua go kusursur nam?er lap, a? <Sync time="1345.5000"/>(N) Go tefsofus ruur naflak? (E) Ore tete rutaos naflak, a?<Sync time="1356.7200"/>Me tete naflak gar rutrau tmer murir. <Sync time="1361.3000"/>Taosi kin wel kia kineu, welkia afla pi naflak kram, kram  nap?rai kram ipon. Me atrau mur naflak neu iskei.<Sync time="1375.5200"/>Rak fo tli na ga ipi.. m?eltig top, ki nametrau. <Sync time="1381.2201"/>Me ifwel inrus pi em?ae, go iwi, me ipi m?eltig top rak fo kano trok.<Sync time="1386.9600"/>(N) Me ifwel nanwei nen ipi naflak emoe ip naflak meltig me nat nen ipi ten Egun, (E) itapi [namroan] mau.<Sync time="1403.8400"/>Itae taulu ag, ko kutae murin taulu. rugamus preg na naftaurwen gamus.<Sync time="1414.3401"/>(Nik) Go ipi tlak ni natkon, ipi atlak tete olsen  entertainment? plog ol youg fala man.<Sync time="1424.2201"/>E) A ore ipitlaken, ito pitlaken, a? Welkia, taosi kin.. taos natkon ipitlak krup seserik rupan a, rutrau lap.<Sync time="1434.0600"/>Tu pi tlak grup rutrau lap. Tu ta tae ipi mau, rulakor pi twenty namrun, mana tefla, rutrau lap.<Sync time="1441.0600"/>Ale ifwel kin, utli kin taosi kin komam uto preg grup. Grup iskei ruto pan pan trau tli na, ruk mur rupreg- [correction] ruk freg nameswen elau, ko, rufreg nlauen.<Sync time="1454.9001"/>Ale ruto puet klap na ipa to etan elau, kutae, kia ipato Egis, ko tenen ito elag sa, teni...<Sync time="1461.9000"/>Ale rupreg nlauen, natam?ol rupa rupakot, kupakot, kupakot sil go kupo lau. Go rupreg nafnag.<Sync time="1469.4400"/>Kupakot nafnag, tenen kupul mane.<Sync time="1473.3600"/>Ale kin namesuen, ga, taosi kin tournament mana, preg tournament.<Sync time="1480.9200"/>Kupakot fi ses, ser tornament itefla, ifwel kumur pa mes, natamol iskei ipus 100 vatu.Ale ipo mes.<Sync time="1491.1400"/>Welkia nat nen kin, tim nen iwin ga in isati. Ale ga in isat trofi me, grup ipul mane isil<Sync time="1506.5600"/>(N) Go ipi atlak nlag wen ser wik? <Sync time="1513.3000"/>(E) Nlagwen ore,   E) Teni tefsofus, ga ito to ser aliat fetaumlap.<Sync time="1521.4799"/>Kin tefsofus ruto pan nlag, a, ruto pan, taosi ipi worship. Worship sum?tap a? <Sync time="1529.8599"/>Ale teni tefsofus kin ito aliat fetaumlap teni M.C.A. taosi kin awo Wil mana, ito aliat Monday. <Sync time="1538.7600"/>Teni nmatu kin ito aliat fnau/.Ale teni seson ((session)) dikon ((deacon)) mana, dikon manaito, aliat Tuesday, aliat karu.<Sync time="1554.1799"/>Ipi tlak grup ilap a? Welkia nafet tenen atae naliati gar kin ato nrik ag ki.<Sync time="1561.7200"/>Me welkia M.C.A. ga imag ki nam?er p?rakot, nanwei p?rakot, rumai pan na rupak M.C.A. ale malen rupa, go kumer tae pak group gag pa.<Sync time="1573.6200"/>Wel kia kupi tlak gag group ptae iskei me, me M.C.A., ga kumer tae mai, ipi teni natam?ol ni natkon, runomser, nam?er kerkrai. <Sync time="1583.1600"/>Taosi kin teni nafet apap me apu mana.<Sync time="1592.0001"/>Inom <Sync time="1595.8799"/>23 Octoper with Kalfap?un.<Sync time="1603.4800"/>((bad clipping starts here)) Ipi tlak e nmatu inru, rato e elag Ep?uf.((clipping finishes))<Sync time="1612.1600"/>Ale rato mai pak elau Emten. Malen tiawi ruto  sol serale.<Sync time="1619.4400"/>Ruto sol serale pak nana, nap?laki, nlauen. Ale senrak rupa/,<Sync time="1627.8799"/>Rusol serale, tete rusol nawi, tete rusol nmal, tete rusol nanr, iskei ito sol ga kai. <Sync time="1637.3200"/>Gar ruto  nam?las, nrak pei Emten itik ki ntas, ito sol ga kai.<Sync time="1645.5199"/>Me ga rato esum? iskei, gar Liportani, Katapel go Liportani, rato esum? iskei.<Sync time="1652.3800"/>Ale, Katapel ipak elag isol kai, ipak esan kin fat itkos.<Sync time="1660.8799"/>Ip?elgat fat tefla isol kai. Inom ipa itao fat ip?on. Ipak sum? ga pa, ipreg kai. <Sync time="1668.5000"/>Ipan ipreg nafnag, rufam, ale Liportani ijalus kin a? <Sync time="1678.3000"/>(N)I fetkasu? (K) ((confirming)) Ifetkasu ki<Sync time="1680.4600"/>ina,ÒMe mtulep nen to ga ito pan sel nana, kai esua? Itik ki elau sa." Ale ipaus ki na,ÒAg kuta pan sel kai sua. InaÒAto pan sati elau".<Sync time="1694.8199"/>Liportani ipaos ki, ipaos ki, ipaus ki. Katapel imal to tli. Nrakiskei liportani ikuskor Katapel. Ikuskro to<Sync time="1707.1200"/>ileka Katapel ipan. Ifan inrea fat, Isel kai, isati pan inom mer tao fat, ga isol kai pa.<Sync time="1717.8000"/>Liportani ipa inre fat, inre fat inom, isel kai, me imetpakro nen kemer tao fat keler.<Sync time="1726.3000"/>Ntas iser. Katapel ipato esum?, go inrog ntas iser. Ifit. Ifit mai pak Ewenesu, itraem nen kepnoti kia kefueti nen kepnot[i].<Sync time="1741.7200"/>Kipe mten top, ntas kipe mten top. Imer tao, imai pak Elaknapuk tau, me ntas, itik kin imaimaimai pak Elaknapuktau/.<Sync time="1752.4000"/>Kipe mten. Itao Elaknapuktau, me ifit. Imai mai mai pak, e Emetaikes.<Sync time="1759.7799"/>Imer trae nen ka pnoti, me kipe mten kai pe mten top. Ale inrog ntas. Imai mai mai ipak naur, ilao tu naur ale, ntas nen ina imai inran.<Sync time="1772.5599"/>K a a r u   i u r  n a n r e   k a a r u  i u r   n a n r e .   K a t a p e l   i t u   m a l o p u t .  Imai mai mai na ipak nagis, nagis ni naur. Inrog ntas ga, ina ipi fat tap?o kai tu.<Sync time="1785.4400"/>Ga kia ien nagis Elaktapel. Me  ntas kipe ser kai pe pa. Ipi nametp?agen ni natrausewen ne.<Sync time="1794.8800"/>(N) Me liportani <Sync time="1796.3199"/>(K) Liportani ipato, imai ipato ga Emten to. Kipe pato ntas p?ur nen kin ipato Emten, go ipi afsak me ipa tkos to<Sync time="1805.8200"/>(N) nlaken iku ipi  afsak? K) A?(N) nlaken iku ipi  afsak? <Sync time="1810.7000"/>(K) Nlaken kipe, wel kia kipe jenj ((change)), a? Kipe plim. Kai pe mai pi afsak, ga ipato ntas to. <Sync time="1822.0399"/>Ipi nametp?agon ni natrauswen ne, <Sync time="1829.1799"/>K) Nen kin utraus me uwes soki.Nlaken umrokin tetemal kefo mai, <Sync time="1836.2201"/>taos mes kin tu po tkos. Mes ne ruple, ruple ki ntan.Malen kulel histri kusup?neki,<Sync time="1848.3800"/>kineu afla leles, asup?neki, me ag nen kuto meltig ki tiawi, kufla psir ko kuflatilmori, ne kufnrog natrauswen.<Sync time="1858.0799"/>[5 secs pause]<Sync time="1863.1201"/>Ga wan kia, me telap ruta murin [ru fi] meltig ki tiawi mau.Mes kin rutu, rulel natrauswen ni ntan.<Sync time="1877.7999"/>P?a leles pam?ori sua? Tiawi kipe mat. [cough]Mes nen [koi] pe tuwel, utu tefla, tefla tefla, wel p?aror.<Sync time="1894.1400"/>Teflan pa, kupe tu wel p?aror, nat itrau-, [im?it] ipaus ki ki kwestin iskei Kukano tli.<Sync time="1906.2000"/>(N) Me nlaken iku tiawi rutap mtiri mau?<Sync time="1910.6600"/>(K) Tiawi ni tetwei ga rusup?nekin mtir, tiawi rukano mtir.Me igag traus, ag kupi tlak ntaewen, ag p?afo tmom mtiri.  <Sync time="1920.9200"/>Me, selwan ag kupi em?ae, tiawi itraus traus traus traus, natrauswen ga itaos nlag. Itrausi pan kai pa. <Sync time="1932.3600"/>Me iwel runi teesa iskei traus nen kin, ipi tlak npaun.Ke fo wes pen natus, ale p?atraus me neu ka mtir.<Sync time="1943.3800"/>Me selwan kuna p?ato nrogo, p?ato nrogo isil sa itaf sa ipa. Taos nlag.<Sync time="1950.3599"/>(N) In one ear and out the other <Sync time="1954.4400"/>(K) gawan kia, me komam uta lap kin uto mau, a?Malen umat, inom. <Sync time="1967.1000"/>Tenen rumer nrkos mom me rukui pe sup?neki serale. rufo tu psir mas, kupaos ki kwestin iskei, kefo psir. <Sync time="1977.5800"/>Ifla nrogo ki nat p?et, ifla sati sanpe, ifla nrogo ki radio.<Sync time="1983.6000"/>Me malen kupaos ki kwestin, Iansa pelpel, without knowing. <Sync time="1990.9000"/>Itatae mau me ianser.Ga wankia ianser without, ianser, me [mten] itik. <Sync time="2002.9201"/>Ga wankia. Tete nat rutraus, rutraus, rutraus.Me rusati ki tete nat p?et<Sync time="2013.1001"/>Rusati ki tetenat p?et rumai gag trausi. Me itap tenen, gar rutkos, gar rupakes, gar rupregi, no ipi nafsirwen.<Sync time="2024.2001"/>Wel kutil natilmorian, kutotan round table, ale kutil natilmorian, kumur, kupaos ki kwestin a gag trausi<Sync time="2036.1000"/>Kupaos ki nfaus wen, amur teflan tefla. Ka fo gag tli tenen aleka, ko tenen a pregi. Me rekin tenen kin, ka nrogo kai tli, ifla tilmori ko ifla psir.<Sync time="2051.6000"/>(4.8 secs)<Sync time="2056.3000"/>Ga wan kia (N) ag kuta tli ipi tlak natopu ipi ni natkon nen?<Sync time="2064.7199"/>(K) Natkon ni Erakor, e ipi tlak natopu inrus lap. Kulek naor nen itu elau tu. <Sync time="2072.7799"/>A,.. fei kia,... Atumret, go Pakolep kin ratu elau tu rapi natopu tu kia. <Sync time="2088.2799"/>Orait kumai pak e, esap kia Enainalop, san a Klan mana rupato. Fat inru kia ratu nmato Enainalop go Emetp?er. <Sync time="2107.0201"/>Gar me rapi natopu tu kia, Flesaur, go Flep?og.<Sync time="2112.8800"/>Kupak Emetaikes, ipi tlak naot gar kin itu es. Maarik kin itu Emetaikes.<Sync time="2121.8999"/>Orait kupak, a,.. a, Elwaf, Elak [mparomwal], ipi tlak mtulep iskei kin itkos to, ipi natopu.<Sync time="2137.1200"/>Ale kumer pak Elak Napuktau, esan kin a, Radison ipato, ipi tlak mtulep iskei [itu sag].<Sync time="2146.2400"/>Nanre knen pak nanre gakit (gait), ipi tlak natopu iskei itu es.<Sync time="2157.3600"/>Teni naflak namkanr. Teni teesa nen rutu, na na natopu gar a?Ale kupan pan pan<Sync time="2165.9000"/>kupak e, esap. Kupak Ekoftau nen pato. Ipi tlak natopu iskei itu es.Me (N)esua? (K) Ekoftau, (N)Ekoftau, <Sync time="2181.2401"/>(K) Me natopu ne, ga isiwer kip?agon. Nlaken itik ki natuen, ga iisiwer kin.<Sync time="2190.6200"/>Me ipi natopu, ale, kupak e elag esan kia rupreg radio station faum wes.<Sync time="2201.0599"/>Ipi tlak Lagtatalof itu wes. Ga ipi natopu iskei. (N) Lagtatalof? (K) Lagtatalof. <Sync time="2207.6400"/>Ale kunrokot tefla, kupak e Elakles kin kai pakor nanre ni Ertap ki<Sync time="2215.8000"/>me rupi natopu nen rulfekor Erakor.Iskei itu esan, ale kai mai pak nao na ipatu, Atmowit, Go masei gar, kin ratu elau Ekap?um.<Sync time="2227.4399"/>Gar me rapi natopu tu kia, esan, natopu rulfeka, a? <Sync time="2234.7800"/>(N) Go ag  kumas pregi nafte, olsem blog lukautem ol samtig ia. You mas mekem wanem? <Sync time="2244.8401"/>(K) O oli stop nomo, olsem oli lukautem, wel kia rulekor kit a, iwel kia.<Sync time="2251.9799"/>Gar ruto, rupi, rupi  natopu nen kin rupi naflak, a?<Sync time="2258.6401"/>Naflak ne, naflak ne, naflak ne, ipi tlak kram, ipi tlak namkanr, <Sync time="2264.5000"/>(N) if wel ag kupreg nafte nanrog pir wen? <Sync time="2270.3200"/>(K) Ore iwel kufla maet ki nat, ag kupan, p?afo preg, taosi rutil nfak.<Sync time="2279.7999"/>Kupreg ipak natopu. Natopu itrapelpel nrogo, kefo wat nat ne <Sync time="2287.1401"/>(N) ma ag kuto ni naflak, olsem pitkaskai ni natopu? Natopu ito lekor ag?<Sync time="2297.4200"/>(K) Ore welkia, akit (ait) tu to nalekoren ni atua. Me gar ga rupi teni emermen.<Sync time="2305.2601"/>Me atua ga ipei. Ga kin ilekor wok. Me gar rupi natopu teflan to me gar ruta preg  namrun mau, ruteflan mas to.<Sync time="2316.6199"/>Me iwel kia rulekor natkon a? rulekor natkon, <Sync time="2321.7201"/>(N) rutap pregi nawesien sa mau? <Sync time="2325.5800"/>(K) Toklos natam?ol, itik. ruta preg nawesien sa mau. <Sync time="2331.7200"/>Me iwel kia olfala nen ipato esampe Emetaikes, ga kin ga ipi naot, ipi naot ni ser natopu ne. <Sync time="2341.1800"/>Me wel kin tete natopu ifla mur na kewat nat, kefei paos kin ki. <Sync time="2352.0400"/>Wel ga ketil ore, go kefo wat gi, me wel itli na itik, ukano <Sync time="2361.2200"/>(N) Go natopu rupi atlak te te tem?ol, nen ruto <Sync time="2367.0200"/>(K) Ore taos tem?ol gar, ore. Taos, [..] tenen kin gar ruto ntas a?<Sync time="2377.9000"/>Natopu nen rupi tenen ruto ntas. Go serale nen ruto ntas, gar rupi serale gar.<Sync time="2384.7000"/>Taos pislama, tamra, star, me naik], me serale ne ipi serale gar. <Sync time="2396.1000"/>(N) Me itapiatlak sikskei, olsem wan wan natopu ipi atlak,... <Sync time="2401.6400"/>(K) Ga serale, ee (negation)/. Gar rumaui pitlak serale teplan ne, go ipi tlak naik. Kumurin paos ki naik kefotuok ki. <Sync time="2416.9400"/>(N) Mat olsem plak and white snake. (K) Ha takwer.N) Ore takwer<Sync time="2423.2000"/>K) Takwer ga ipitlak, ipitlak tete nat nen kin ru, ipi natopu gar.<Sync time="2432.0200"/>Me ita top go italap Erakor mau, nlaken nam?er lap rumtaki.<Sync time="2439.7200"/>Nam?er lap rumtaki takwer. Mat ni eut ipo pi tkaskei, mat ni nam?las. Nam?er lap rumtaki.<Sync time="2449.9400"/>[pause 29 secs]<Sync time="2479.2800"/>(N) Me mal pei, tiawi rupreg tete nanromien ses rutuer natopu? <Sync time="2491.6600"/>K) Tetwei tiawi, tiawi ni tetwei tetwei, gar ruta lot ki atua mau, gar rulot ki natopu. <Sync time="2502.4001"/>Wel rufla mur na ruk fak nafkal ko, rupreg nanromien tu natopu.Natopu kin ipei kir pak nafkal.<Sync time="2513.7200"/>Ko iteflan tefla, rufla mur namrun, rupaos ki natopu ki, ale rupreg tete nanromien.<Sync time="2522.1600"/>(N) rupsi esua? <Sync time="2524.4200"/>K) Ha rupan, rufla psi welkia rutae san rutkos, rufla psi ntas ko rufla psi sa. <Sync time="2534.4800"/>Gar rumai, me gar rupo pan leka, <Sync time="2540.6601"/>(N) Go ni natkon ipi tlak tete ntuam rutokos? <Sync time="2547.1800"/>(K) Natkon, he, tetwei. A tae ki tetwei, ipi tlak tete ntuam, me.<Sync time="2556.6801"/>Iwel kia naor kipe kipe top me, rulakor to me rukus.ru lakor to me rukus. </Turn></Section></Episode></Trans>